# -*- mode: mandoku-view; -*-
#+TITLE: 杜陽雜編
#+DATE: 2015-08-24 23:40:50.305012
#+PROPERTY: ID KR3l0106
#+PROPERTY: BASEEDITION WYG    
#+PROPERTY: JUAN 提要
<pb:KR3l0106_WYG_000-1a>¶
欽定四庫全書　　　　子部十三¶
　杜陽雜編　　　　　　小説家𩔖二(異聞之屬/)¶
　　提要¶
　　　　(臣/)等謹案杜陽雜編三卷唐蘇鶚撰鶚有¶
　　　　演義已著録此編所記上起代宗廣徳元年¶
　　　　下盡懿宗咸通十四年凡十朝之事皆以三¶
　　　　字為標目其中述竒技寳物𩔖渉不經大抵¶
　　　　祖述王嘉之拾遗郭子横之洞㝠雖必舉所¶
<pb:KR3l0106_WYG_000-1b>¶
　　　　聞之人以實之殆亦俗語之為丹青也所稱¶
　　　　某物為某年某國所貢者如日林大林文單¶
　　　　呉明拘弭大軫南昌淛東條支鬼谷訶陵兠¶
　　　　離唐書外國傳皆無此名諸帝本紀亦無其¶
　　　　事即如夫餘國久併於渤海大氏而云武宗¶
　　　　㑹昌元年夫餘來貢罽賓地接葱嶺漢書唐¶
　　　　書均有明文而云在西海尤舛迕之顯然者¶
　　　　矣然鋪陳縟艷詞賦恒所取材固小説家之¶
<pb:KR3l0106_WYG_000-2a>¶
　　　　以文采勝者讀者挹其葩蘂遂亦忘其夸飾¶
　　　　至今沿用殆以是歟其曰杜陽雜編者晁公¶
　　　　武讀書志謂鶚居武功之杜陽葢因地以名¶
　　　　其書云乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
